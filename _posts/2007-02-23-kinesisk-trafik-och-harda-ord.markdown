---
layout: post
status: publish
published: true
title: Kinesisk trafik och hårda ord
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 91
wordpress_url: http://per.liedman.net/?p=91
date: 2007-02-23 17:58:42.000000000 +01:00
categories: []
tags: []
comments: []
---
Någon berättade en gång för mig att den kinesiska motortrafiken sedan en tid befinner sig i kaos. Från att ha varit ett till stor del cyklande folk, har kineserna på mycket kort tid ökat mängden bilister kraftigt. Förutom att producera mängder med avgaser, nyinköpta bilar och troligen en hel del vägbyggen, så sägs ger det upphov till en trafikmiljö där nästan alla borde köra med skylten "Övningskörning", eller kanske precis slutat med det. Man kan lätt föreställa sig de problem detta kan leda till.

Under en längre tid har jag funderat över varför skrikigt hetsiga eller rent ut förolämpande kommentarer och inlägg är så vanliga på Internet (se t.ex. gärna kommentarerna till någon <a href="http://video.google.com/videoplay?docid=-5370762387415552903">lätt kontroversiell video hos Google videos</a>, eller den allmänna samtalstonen på <a href="http://digg.com/">Digg</a> eller <a href="http://youtube.com/">YouTube</a>). <a href="http://isobelsverkstad.blogspot.com/2007/02/vdan-med-lsarkontakt.html">Isobel berör samma ämne</a>, och jag kan inte annat än hålla med i detta citat:

<blockquote>Jag vet inte var allt det där hatet vällde ut innan tidningarna började tillåta kommentarer, men det är en kontakt med det kollektiva undermedvetna som i alla fall oftast skrämmer mig.</blockquote>

...och det gäller då egentligen inte bara tidningar, utan helt enkelt innan det fanns så gott om öppna debattforum. Har det blivit värre, är tonen mer aggressiv nu, eller är tonen helt enkelt en funktion av att utrymmet nu är tillgängligt utan att gå via den moderation som redaktörerna för tidningarnas insändarsidor, etc. tidigare innebar?

<a href="http://mymarkup.net/blog/archives/011229.html">Erik Stattin skriver på samma ämne</a>, och hänvisar i sin tur till fler som är inne på detta spår. Jag vet inte vad jag tror om den biologiska/neurologiska förklaringen, men jag instämmer iallafall i att det ofta kräver vana, tålamod och disciplin för att inte bli direkt oförskämd (eller åtminstone uppfattas som det) i elektronisk kommunikation. Är det som med de kinesiska nybörjarbilisterna, att de flesta fortfarande borde köra omkring med skylten övningskörning när de kommunicerar på Internet?
