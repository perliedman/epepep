---
layout: post
status: publish
published: true
title: Konsten att kopiera utan att veta om det
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 65
wordpress_url: http://www.liedman.netreflektion/konsten-att-kopiera-utan-att-veta-om-det/
date: 2006-09-24 14:45:05.000000000 +02:00
categories: []
tags: []
comments: []
---
<a href='http://per.liedman.net/wp-content/uploads/2007/05/marrakesh-la-bahia-port.jpg' title='marrakesh-la-bahia-port.jpg'><img src='http://per.liedman.net/wp-content/uploads/2007/05/marrakesh-la-bahia-port.thumbnail.jpg' alt='marrakesh-la-bahia-port.jpg' class="right"/></a>Det påstås ofta att varje människa är unik, att just du är speciell och originell. Jag vill gärna tro på det där, och jag skulle kanske till och med påstå mig ha empiriska bevis för att det stämmer om man tittar på de människor jag känner väl: de verkar samtliga tämligen unika, om än vissa mer än andra.

Bloggar och mycket på internet som helhet får mig dock att känna mig skeptisk. Vad man än tänker eller funderar, verkar alltid någon annan redan skrivit om det, och oftast både finurligare och mer eftertänksamt än jag själv. Mitt senaste bevisföremål i fallet utgörs av <a href="http://www.liedman.net/gallery/v/semester/marocko/marocko_essaouira/Essaouira+-+gata.jpg.html">ett foto</a> jag tog i Essaouira, Marocko hösten 2004. Det är inget fantastiskt foto, men jag var rätt nöjd med det. Av en slump ramlade jag över <a href="http://www.juergen-reichmann.de/afrika/ma/essaouira/essaouira_023865.html">det här</a> fotot, som är näst intill en kopia av min bild, dock i färg. Tyvärr tagen ett år tidigare. Så var det med mina originella bildidéer. Jag kan komma med massor av liknande exempel, men det här är ett av de mer talande (bilder, tusen ord, o.s.v., yada-yada-yada...)

För övrigt verkar min marockanska resa varit en odyssé i fotografiska klichéer; redan för något år sen blev jag upplyst om att <a href="http://www.liedman.net/gallery/v/semester/marocko/marocko_marrakesh/Marrakesh+-+la+Bahia+port.jpg.html">denna bild</a> i stort var en kopia på en annan <a href="http://www.fotosidan.se/gallery/viewpic.htm/298412.htm">Fotosidan-medlems bild</a>. Jag vet ärligt inte om det är bra eller dåligt att jag inte sett dessa bilder innan jag lyckas kopiera dem.
