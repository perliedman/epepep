---
layout: post
status: publish
published: true
title: n[io]gger
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 21
wordpress_url: http://www.liedman.netreflektion/n[io]gger/
date: 2005-04-14 21:50:30.000000000 +02:00
categories: []
tags: []
comments: []
---
<a href="http://www.aftonbladet.se">Aftonbladet</a> uppmärksammar att <a href="http://www.centrummotrasism.nu/">Centrum Mot Rasism</a> menar att <a href="http://www.aftonbladet.se/vss/nyheter/story/0,2789,631018,00.htm">nya Nogger lakrits är rasistisk</a>.

Vilka slutsatser kan vi dra från detta? Jo: först och främst har Centrum Mot Rasism verkligen fått sina prioriteringar på sned om de tycker att detta är något de bör koppla till sitt namn. Jag antar att många andra, liksom jag, aldrig hört talas om dem innan, och om man då håller på med något så pass viktigt vill man nog inte ge sig in i pajkastning om glassnamns eventuellt rasistiska klang. Fokusera på något som har med något vi bryr oss om.

Vidare måste jag sluta läsa Aftonbladet, eftersom det här är precis den typ av nonsensnyheter de älskar, och jag och de andra läsarna luras in i att tro att detta, Robinson-Robbans rättegångbyk och <a href="http://www.aftonbladet.se/vss/halsa/story/0,2789,630883,00.html">spruckna bröst</a> är något vi faktiskt behöver bry oss om. Lite som chips, läsk och lite smågodis - lättsamt och rätt smaskigt, men knappast något man använder som grundstenar i sin diet. Tydligen måste jag sluta läsa <a href="http://www.svd.se/dynamiskt/naringsliv/did_9529264.asp">SVD</a> också, men det har ju aldrig varit mycket av den varan ändå, så det fixar jag nog.

Slutligen kan vi också dra slutsatsen att det finns hopp. T.o.m. Aftonbladet lyckas sammanfatta <a href="http://www.aftonbladet.se/vss/nyheter/story/0,2789,631504,00.html">ett värdigt genmäle</a> till Centrum Mot Rasism. Även en del bloggare ger igen, t.ex. <a href="http://dahlin.typepad.com/trams/">Trams!</a>  utmärkta inlägg <a href="http://dahlin.typepad.com/trams/2005/04/noggerj228vel.html">Noggerjävel!</a>:
<blockquote><i>"Självklart rusade jag ut och köpte en. Den var supergod! Bästa glassen på länge. Nu väntar jag bara på en lakritsvariant av Pucko. Den ska heta "Centrum mot rasism"."</i></blockquote>

Och så kan jag bara inte låta bli: måste inte detta vara GB:s bästa PR-kupp någonsin? Plötsligt talar varenda jävel om en ny glassort som redan sågats och fått ett allmänt intetsägande mottagande. Nu måste man ju bara diskutera, köpa, smaka. Någon på GB som känner någon på Centrum Mot Rasism? Skulle inte förvåna mig.

<b>Uppdatering 2005-08-03</b>: För två veckor sen åt jag själv min första Nogger Black. Jag är beredd att hålla med <a href="http://dahlin.typepad.com/trams/">Trams!</a>: supergod, bästa glassen på länge! Och jag som inte ens gillar lakrits.
