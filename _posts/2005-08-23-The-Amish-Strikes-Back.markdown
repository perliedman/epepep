---
layout: post
status: publish
published: true
title: The Amish Strikes Back
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 39
wordpress_url: http://www.liedman.netmilj&amp;#246;/the-amish-strikes-back/
date: 2005-08-23 22:32:20.000000000 +02:00
categories: []
tags: []
comments: []
---
Några som kommer att skratta gott när <a href="http://per.liedman.net/index.php?/archives/32-Bensinstopp.html#extended">världens oljetillgångar sinar</a> är <a href="http://en.wikipedia.org/wiki/Amish">Amish-folket</a>, i den mån de skrattar gott överhuvudtaget (de har oftast sett allvarliga ut på de bilder jag sett). Med en befolkning på ungefär 230 000 människor i <a href="http://www.nationmaster.com/graph-T/ene_usa_per_per&int=-1">världens energihungrigaste land</a> har de till stora delar hållit sig kvar på en teknisk nivå som mycket liknar 1800-tal, och därmed på det stora hela klarar sig lika utmärkt med olja i världen som utan.

Intressant nog är inte ny teknik förbjuden i sig hos Amish-folket, vilket tycks vara en allmänt spridd uppfattning; däremot är man misstänksam mot förändring, och överväger försiktig vilka konsekvenser varje förändring får på deras liv och deras värderingar. T.ex. har vissa grupper av Amish tillåtit begränsad användning av elektricitet, fast då bara egenproducerad.

Utan att för en sekund önska mig ett liv i en religiös sekt, eller att jag delar deras i övrigt konservativt kristna, familjecentrerade värderingar, kan jag ändå känna en respekt för den principfasthet som får Amish-folket att så noga beakta förändringars inverkan på deras liv innan de accepterar dem. Det står i skarp kontrast mot den förändringstillit som råder i åtminstone I-världen. Ett uns av deras skepsis och försök till att göra helhetsanalys före snarare än efter hade kunnat ge oss mycket.
