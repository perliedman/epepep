---
layout: post
status: publish
published: true
title: Mätinstrument
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 74
wordpress_url: http://per.liedman.net/?p=74
date: 2007-01-25 22:22:14.000000000 +01:00
categories: []
tags: []
comments: []
---
<a href='http://per.liedman.net/wp-content/uploads/2007/05/garmin_forerunner.jpg' title='GPS-pryl'><img src='http://per.liedman.net/wp-content/uploads/2007/05/garmin_forerunner.thumbnail.jpg' alt='GPS-pryl' class="right" /></a>Jag springer en del. Springer som motion, alltså. Löpning. Eftersom jag har svårt att ta mig för något utan att samtidigt <a href="http://www.liedman.net/temperature/">mäta, registrera och spara</a>, så såg jag i somras till att skaffa ett mätinstrument för att kunna hålla koll på exakt hur långt jag springer, och var jag springer. Stegräknare och sånt känns lite sladdrigt och inexakt, så jag gick på GPS-spåret, en <a href="http://www.garmin.com/products/forerunner301/">Garmin Forerunner 301</a>. Det är en rekorderlig pryl, även om den alldeles för lätt tappar täckning (och därmed även förmågan att göra något vettigt) om det blir för mycket träd, berg eller hus runt där man är.

Det finaste är att jag nu äntligen kan få använda Google Maps till något roligt, som att plotta var jag rör mig någonstans. Även om Garmins medföljande programvara är riktigt trist och inte låter en göra mycket vettigt, så går det med lite trixande att få ut löprundorna i format som man kan arbeta själv med. Jag har t.ex. satt ihop ett script som konverterar en runda till en HTML-sida som visar rundan på Google Maps. Det är precis så meningslöst och samtidigt fascinerande som jag vill ha det. Det kan t.ex. se ut <a href="http://www.liedman.net/maps/dumptest.html">så här</a> (och nej, jag springer inte så långt; just det där är en cykeltur från i somras). Min plan är att fila till scriptet så att det går att använda för någon annan också. Alla borde få slippa Garmins program, som sagt. Tyvärr har jag inte kommit dithän ännu, men jag lovar att följa upp när jag gör det.

(Om du funderar på att köpa något liknande: titta på Garmins Forerunner <a href="http://www.garmin.com/products/forerunner205/">205</a> eller 305; den använder senare GPS-teknologi och har gissningsvis bättre täckning än 201/301-modellerna. Även uppstartstiden borde vara kortare, vilket jag hade uppskattat.)
