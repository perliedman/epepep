---
layout: post
status: publish
published: true
title: PC Load Letter
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 51
wordpress_url: http://www.liedman.netdatorer-&amp;-teknik/pc-load-letter/
date: 2005-12-13 23:08:42.000000000 +01:00
categories: []
tags: []
comments: []
---
Jag försöker undvika att vara datasupport in i det längsta. Ser ointresserad ut och ser till att inte veta allt för mycket om hur man egentligen gör saker i <a href="http://office.microsoft.com/sv-se/default.aspx">Office-programmen</a>. Men precis som alla andra med mer än rudimentära datorkunskaper så hamnar jag ändå ofta där och försöker lista ut varför folks nätverkskort inte fungerar, förklarar om WLAN och drar nätverkskablar. Därför kändes nästan allt på Evan Erwins lista över <a href="http://www.misterorange.com/2005/12/top-10-system-administrator-truths.html">Topp 10 sanningar för systemadministratörer</a> bekant. Bekant och samtidigt lite informativt.

Fast mest glad blev jag över punkt 3 - "skrivare suger". Skrivare är fan onda maskiner, eller kanske är det deras konstruktörer som är onda. De fungerar aldrig, framför allt inte de få gånger man behöver dem (jag lever nästan i det papperslösa kontoret, men det finns undantag). Deras ondska ligger främst i deras icke-digitala karaktär. De utger sig för att vara en del av IT-maskineriet, men i själva verket är de analoga, mekaniska monster men tusentals små kugghjul, kladdig färg, valsar, osv. Min ovilja mot dylikt är själva grunden till att jag sysslar med datorer och inte mekar med bilar, så be mig inte laga dem! (Dessutom kan jag inte.)

<i>Uppdatering:</i> Rubriken? Wikipedia har som vanligt <a href="http://en.wikipedia.org/wiki/PC_Load_Letter">svaret</a>. (<i>"The phrase is a long standing joke and cause for confusion for computer users because most users could not (and still cannot) decipher its meaning."</i>)
