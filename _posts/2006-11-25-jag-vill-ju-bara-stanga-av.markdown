---
layout: post
status: publish
published: true
title: Jag vill ju bara stänga av
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 69
wordpress_url: http://www.liedman.netdatorer-&amp;-teknik/jag-vill-ju-bara-st&amp;#228;nga-av/
date: 2006-11-25 17:21:46.000000000 +01:00
categories: []
tags: []
comments: []
---
<img src='http://per.liedman.net/wp-content/uploads/2007/05/logoff.jpg' alt='Stäng av? Logga ut?' class="right"/>
Bilden till höger visar ett av mina irritationsmoment i Windows. Irritationsmoment kanske är fel, <a href="http://en.wikipedia.org/wiki/Pet_peeve">pet peeve</a> är begreppet jag söker, men jag känner inte till någon bra svensk översättning eller motsvarighet. Vi pratar alltså om hur man beter sig när man tänker sluta arbeta med Windows.

Jag tänker inte tjata om hur man behöver klicka på texten <cite>Start</cite> för att få <em>sluta</em>, för det har många gjort förr. Fast redan där anar man att att det finns problem med hur folket på Microsoft tänkt. Eller inte tänkt. Vem vet. Nej, det är bara början, sedan följer en mer subtil begreppsförvirring: nu tvingas jag välja om jag vill <cite>Logga ut</cite> eller stänga av; där båda alternativen sedan förfinas till underalternativ som inte är direkt logiska. Varför är t.ex. <cite>Växla användare</cite> under <cite>Logga ut</cite>, när finessen med detta alternativ är just att jag slipper logga ut? Vad har <cite>Väntläge</cite> med <cite>Stäng av</cite> att göra? Och så vidare.

Det är inte så att jag har svårt att hitta rätt om jag tänker efter. Problemet är att jag inte så sällan inte alls tänker när jag är på väg hem från jobbet och skall använda den här menyn. Mitt medvetande är oftare helt inne på om jag skall köpa juice eller propplösare på vägen hem, och den lilla del som får avgöra vilken knapp som verkar mest adekvat väljer märkligt ofta fel, och orsakar ett litet extra irritationsmoment då koncentrationen nu får återvända till hur jag hamnade där jag hamnade och hur jag skall bete mig för att verkligen stänga av datorn. Min bestämda position är att varken jag eller någon annan skall behöva tänka på något annat än inköpslistor och vardagsproblem samtidigt som man stänger av datorn. Något är fel här.

Att en så enkel sak som att stänga av datorn leder till att jag regelbundet gör fel antyder något av två alternativ: a) jag är inkompetent att använda datorer, b) något är lite konstigt med hur de här menyerna är utformade, eftersom det är lätt att göra fel även för vana användare. Jag håller, inte helt oväntat, på alternativ b. Min teori om problemet är att menyn inte är uppbyggd efter hur man <em>tänker</em> på det man vill åstadkomma, utan snarare hur det rent tekniskt fungerar: alternativen under <cite>Logga ut</cite> handlar om användar- och sessionshantering, medan alternativen under <cite>Stäng av</cite> handlar om power management ur operativsystemets synvinkel. Teknikstyrd design av användargränssnitt, således. Microsoft kan bättre än så, även om de är dåliga på att marknadsföra den sidan av sig.

Avsaknaden av ljusning i kommande Vista verkar påtaglig, och då är jag ändå för tillfället på ett för mig lite otypiskt Microsoft-positivt humör. Vista har kvar precis samma grundidé, som <a href="http://www.joelonsoftware.com/items/2006/11/21.html">rapporteras av Joel on Software</a>. Även en hel del intressanta lösningsförslag där, även om jag är säker på att inte alla skulle gilla dem. Varför inte göra som man gjorde med kontrollpanelen i Windows XP, d.v.s. skapa en enkel lösning som majoriteten, och låt den som vill ha kvar femtioelva alternativ om de verkligen vill.

En intressant uppföljning som ger insyn i hur det kan bli så här ges av <a href="http://www.drizzle.com/~lettvin/2006/11/windows-shutdown-crapfest.html">Moishe Lettvin</a>, just den stackare som fått implementera eländet i Vista. Några slumpvis intressanta citat:
<ul>
	<li>"We had a Mac that we looked to as a paragon of clean UI" (Apple har inte alltid rätt, men de tänker åtminstone sällan ur teknikperspektiv, så det verkar vara ett bra initiativ - synd att de inte lärde sig något)</li>
	<li>"[...] when I left the team -- after a year -- there was still no decision about exactly how this feature would work." (hur <em>kan</em> detta få ta ett år?)</li>
	<li>"The end result of all this is what finally shipped: the lowest common denominator, the simplest and least controversial option. [...] I have no idea how much of the rest of Vista ended up like this. I think (indeed hope) my team was a pathological case; unfortunately it's a visible one." (jag är imponerad att det blir något Vista överhuvudtaget)</li>
</ul>
Som ett PS kan vi fundera boken <cite>The Paradox of Choice</cite>, som Joel Spolsky nämner. Låter som att den borde vara ett gott argument mot valfrihetshysterin i form av el- och telebolag och annan idioti.
