---
layout: post
status: publish
published: true
title: Mindre bensin, tack
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 44
wordpress_url: http://www.liedman.netmilj&amp;#246;/mindre-bensin,-tack/
date: 2005-09-27 08:33:32.000000000 +02:00
categories: []
tags: []
comments: []
---
Medan jag fortfarande låg och halvslumrade i morse berättade någon på radion för mig att amerikansk bilindustri manat president Bush att minska USAs beroende av olja. Medan jag försökte skaka mig vaken för att inse om det verkligen kunde stämma så bytte naturligtvis nyheterna fokus, men en snabb koll på DN nu visar <a href="http://www.dn.se/DNet/jsp/polopoly.jsp?d=678&a=466509&previousRenderType=14">att det faktiskt stämmer</a>.

Valet av tidpunkt för detta utspel kommer troligen av det redan höga oljepriset, kombinerat med den panik som orkanerna Katrina och <a href="http://earthobservatory.nasa.gov/NaturalHazards/natural_hazards_v2.php3?img_id=13148">Rita</a> skapat. USA lider nu av ännu högre oljepris, bensinbrist och skräck för ett av oljekonsumtion förändrat klimat. Det är trist att två större katastrofer ska till för att förändra folks inställning, framför allt när kopplingen mellan rädslan och det som faktiskt hänt är diffus - det är snarare framtiden vi behöver vara rädda för.

När till och med fordonstillverkarna börjar visa sig villiga att göra så grundläggande omställningar i sitt synsätt, och detta i det bensinbälgande Nordamerika, är det trots allt svårt att vara annat än positiv. Om man inte är konspiratoriskt lagd - kanske vet biltillverkarna redan att vi nått, eller är nära <a href="http://en.wikipedia.org/wiki/Hubbert_peak">Hubbert-toppen</a>?
