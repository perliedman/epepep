---
layout: post
status: publish
published: true
title: Begreppsförvirring
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 18
wordpress_url: http://www.liedman.netreflektion/begreppsf&amp;#246;rvirring/
date: 2005-04-09 18:23:50.000000000 +02:00
categories: []
tags: []
comments: []
---
En kort reflektion över medias lätta begreppsförvirring. <i>Fildelning</i> och <i>piratkopiering</i> är två helt olika saker. Fildelning är, som namnet tämligen tydligt säger, helt enkelt system för att dela med sig av filer från en dator till en annan; fildelning är något man ägnar sig åt i datornätverket på jobbet, när man skickar mail-attachments till sina vänner eller när man laddar ner den senaste Britney Spears-skivan med <a href="http://www.bittorrent.com/">BitTorrent</a>. Att påstå att fildelning är olagligt eller ens något suspekt är alltså direkt felaktigt eller korkat. Däremot kan man ha synpunkter på lagligheten beroende på <i>vilka</i> filer som delas: det sista av föregående exempel kan t.ex. mycket väl falla i en juridiskt tveksam kategori. Som det ser ut idag används dock fildelning som den främsta transportvägen för piratkopieringen, vilket olyckligt har lett till att fildelning numera i mångas öron är synonymt med piratkopiering.

Det finns fullt av glasklart lagliga och högst användbara tillämpningar för fildelningssystem så som tidigare nämnda BitTorrent även i en värld utan piratkopiering. Kanske en mer begränsad användning än idag, men ändå högst påtaglig. En stor mängd fri programvara sprids idag via fildelning med BitTorrent, och ska därför inte förväxlas med något moraliskt tveksamt.

Exempel på där det rörts ihop flitigt:
<a href="http://www.dn.se/DNet/jsp/polopoly.jsp?d=1042&a=395332">Mp för fildelning på nätet</a> (Varken Mp, C eller något annat parti för den delen, har något emot att man delar med sig av filer vars innehåll inte är upphovsrättsskyddat, vad jag förstår - lagförslaget har alltså inte med fildelning i sig att göra, även om det är ett område som blir berört av lagen)
