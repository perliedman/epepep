---
layout: post
status: publish
published: true
title: En överdriven död
author: Per Liedman
author_login: per
author_email: per@liedman.net
author_url: http://per.liedman.net
wordpress_id: 64
wordpress_url: http://www.liedman.netreflektion/en-&amp;#246;verdriven-d&amp;#246;d/
date: 2006-09-24 11:47:16.000000000 +02:00
categories: []
tags: []
comments: []
---
Som jag <a href="http://per.liedman.net/index.php?/archives/54-Pastaende-fran-de-doeda.html">nämnt tidigare</a> verkar DN ha en inställning till terroristers död som påminner om <a href="http://en.wikipedia.org/wiki/Schr%C3%B6dinger's_cat">Schrödingers katt</a>. En terroristledare kan påstå sig vara levande, men han är mestadels ändå död, för det har ändå CIA sagt, och så vidare.

Senast i raden ligger nu <a href="http://www.dn.se/DNet/jsp/polopoly.jsp?d=148&a=575053&previousRenderType=1">DN:s artikel</a> om uppgiften att Usama bin Ladin, denne verklighetens <a href="http://en.wikipedia.org/wiki/Kaiser_Soze">Keyser Söze</a>, skulle vara död:
<blockquote><i>"Många rykten förr om bin Ladins död har visat sig vara betydligt överdrivna."</i></blockquote>
De har alltså inte varit direkt felaktiga, utan bara betydligt överdrivna. Skall detta tolkas som att bin Ladin trots allt är relativt död efter flera icke felaktiga, men överdrivna rykten? Eller är det snarare så att artikelförfattaren stött på Mark Twain-citatet "ryktet om min död är betydligt överdrivet" <a href="http://www.google.se/search?q=%22ryktet+om+min+d%C3%B6d+%C3%A4r+betydligt+%C3%B6verdrivet%22">så många gånger</a> att det inte längre uppfattas som ett skämt? Kanske är det bara så att ironi nu krupit in även i utrikesrapporteringen, och att DN i själv verket driver med oss?

Jag satsar hur som helst mina pengar på att Usama fortfarande lever. Iallafall i ungefär samma utsträckning som han gjort det senaste året.
